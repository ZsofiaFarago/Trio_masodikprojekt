# Rendszerterv

## 02. Projektterv
**Rendelkezésre álló szoftvererőforrások:**
- Windows 10 operációs rendszer
- WAMP szerver
- Sublime Text 3 IDE
- MySQL localhost szerver  
**Rendelkezésre álló hardvererőforrások:**
- Fejenként legalább egy IBM PC 8 vagy 16 GB RAM-mal, 1 TB SSD vagy HDD tárhellyel, i5-ös vagy i7-es processzorral  
**Rendelkezésre álló idő, ütemterv:**
- Funkcionális és követelményspecifikáció: 1. hét
- Rendszerterv: 2. hét
- Alapprojekt kialakítása és szükséges anyagok (szövegek, képek) összegyűjtése, adatbázisok létrehozása: 3. hét
- Főbb funkciók és autentikáció kidolgozása: 4. hét
- Stílus, megfelelő struktúra kialakítása: 5. hét
- Tesztelés: 6. hét  
**Projekt szerepkörök, felelősségek:**
- Az információs oldalak kialakításáért felel: Pelle Marcell
- A sporttal kapcsolatos szolgáltatások és információk fejlesztése: Dohányos Patrik
- A szabadidős tartalmak és funkciók fejlesztése: Perge Zsolt
- A közérdekű szolgáltatások kategóriájába tartozó aloldalak fejlesztése: Faragó Zsófia
- A főoldal kialakítása, menühierarchia, navigáció: Faragó Zsófia

## 12. Karbantartási terv
**Jogkörökkel, adminisztrációval, fejlesztéssel kapcsolatos feladatok:**
- A portál jelenleg 4 ember fejlesztésével indul, és ezek az emberek tartják az aloldalakat karban. Ez már nem lesz fenntartható, ha a portál tartalma bővül, szükség lesz adminisztrátorokat felvenni, akik a meglévő oldalak tartalmáért és felhasználóiért felelősek. Először csak kategóriánként, később szűkebb alkategóriánként akár többet is.
- Az aloldalakat továbbra is a fejlesztők készítik majd el megrendelésre, de ha a megrendelések száma túl nagy lesz, hogy azt 4 ember kiszolgálja megfelelő időn belül, újabb fejlesztőket is kell mad alkalmazni.
- Szponzoráció, hirdetők szükségesek a kiadások fedezésére és a bevétel növelése érdekében.  
**Az oldal felépítésével kapcsolatos módosítások:**
- A portál bővülésével a menüstruktúrát át kell majd alakítani: több kategóriába kell majd rendezni a tartalmakat, és a főkategóriákat minél több almenüpotba kell majd sorolni a hatékonyabb böngészhetőség érdekében.
- Ha a portált már elég sokan látogatják, érdemes hirdetéseket megjeleníteni: először csak a kezdőoldal jobb oldalsó sávjában, később minden aloldalon ugyanitt, egységesen. Azonban soha nem felugró ablakokban vagy a tartalmi részben elhelyezve, hogy ne zavarja a látogatókat a sok reklám.  
**Új funkciók bevezetése:**
- Százas nagyságrendű aloldalszám esetén mindenképpen érdemes bevezetni kulcsszavas keresési lehetőséget a portálon.
- Nemcsak külön-külön az aloldalakon, hanem a portálra globálisan nézve is be kell vezetni egy regisztrációs lehetőséget további funkciók megvalósításához, úgy mint:
	- Kedvencek összeállítása: a leggyakrabban látogatott aloldalak elérése a saját fiókunkból egy helyen.
	- Hírlevél küldése a felhasználóknak a portállal kapcsolatban
	- Aloldalak értékelése, vélemény írása
- Mobilalkalmazás formájában is elérhetővé kell tenni a portál legkeresettebb szolgáltatásait Andoid és iOS platformon.